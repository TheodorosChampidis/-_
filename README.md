«Η εμπέδωση του περιεχομένου του κειμένου Η λύση του γόρδιου δεσμού της Αρχαίας Ελληνικής Γλώσσας της Α’  Γυμνασίου»
Μέσω της συγκεκριμένης παρέμβαση σκοπός είναι να εμπεδωθεί από τους μαθητές και τις μαθήτριες το περιεχόμενο του κειμένου Η λύση του γόρδιου δεσμού της Αρχαίας Ελληνικής Γλώσσας της Α’  Γυμνασίου».
1.	ΤΙΤΛΟΣ
«Η εμπέδωση του περιεχομένου του κειμένου Η λύση του γόρδιου δεσμού της Αρχαίας Ελληνικής Γλώσσας της Α’  Γυμνασίου»

2.	ΕΜΠΛΕΚΟΜΕΝΕΣ ΓΝΩΣΤΙΚΕΣ ΠΕΡΙΟΧΕΣ
•	Αρχαία ελληνική γλώσσα της Α’  Γυμνασίου
•	Πληροφορική

3.	ΣΤΟΧΟΙ
α. ΓΝΩΣΤΙΚΟΙ
•	Να εμπεδώσουν οι μαθητές το περιεχόμενο του κειμένου Η λύση του γόρδιου δεσμού της Αρχαίας Ελληνικής Γλώσσας της Α’  Γυμνασίου».
•	Να αντιληφθούν την προσωπικότητα του Αλέξανδρου και τα ιδιαίτερα ηγετικά χαρακτηριστικά του μεγάλου στρατηλάτη.
•	Να γίνει κατανοητή η δύναμη των θρησκευτικών πιστεύω των λαών που υπέταξε ο Αλέξανδρος. 

β. ΠΑΙΔΑΓΩΓΙΚΟΙ
•	Να ασκηθούν στην κριτική προσέγγιση του μύθου.
•	Να συνειδητοποιήσουν τη διάσταση ανάμεσα στα αμιγώς ιστορικά στοιχεία και στα παραλειπόμενα σε ένα ιστορικό κείμενο.

γ. ΤΕΧΝΟΓΡΑΜΜΑΤΙΣΜΟΥ
•	Να ασκηθούν στη συμπλήρωση κενών ενός αρχείου του προγράμματος Hot potatoes. 

4.	ΛΟΓΙΣΜΙΚΟ
Για την πραγμάτωση του συγκεκριμένου «Σεναρίου διδασκαλίας» θα χρειαστεί η εφαρμογή του προγράμματος Hot potatoes.

5.	ΔΙΑΡΚΕΙΑ
Για την ολοκλήρωση του διδακτικού σεναρίου απαιτείται μία διδακτική ώρα κατά την οποία οι μαθητές καλούνται να συμπληρώσουν τα κενά σε ένα αρχείο του προγράμματος Hot potatoes. 

6.	ΟΡΓΑΝΩΣΗ ΤΗΣ ΤΑΞΗΣ
Το «Σενάριο» μπορεί να εφαρμοστεί σε μια σχολική τάξη χωρίς κάποια ιδιαίτερη οργάνωση, αλλά με οπτική πρόσβαση όλων των μαθητών σε έναν βιντεοπροβολέα συνδεδεμένο με έναν Η/Υ. 

7.	ΑΠΑΙΤΟΥΜΕΝΗ ΥΛΙΚΟΤΕΧΝΙΚΗ ΥΠΟΔΟΜΗ
Ως απαιτούμενη υλικοτεχνική υποδομή μπορεί να θεωρηθεί:
•	ένας Η/Υ με εγκατεστημένο το πρόγραμμα Hot potatoes και 
•	ένας βιντεοπροβολέας.

8.	ΦΥΛΛΑ ΕΡΓΑΣΙΑΣ
Το φύλλο εργασίας μέσω του οποίου οι μαθητές θα κληθούν να εργαστούν αποτελεί την έντυπη μορφή του ηλεκτρονικού αρχείου Hot potatoes, το οποίο οι μαθητές θα κληθούν να συμπληρώσουν στη σχολική τάξη. Ο στόχος της επίδοσης του συγκεκριμένου φύλλου εργασίας στους μαθητές είναι η κατ’ οίκον επανάληψη και περαιτέρω εμπέδωσή του μετά την επεξεργασία του στη σχολική τάξη.

9.	ΠΕΡΙΓΡΑΦΗ ΣΕΝΑΡΙΟΥ
Για την εφαρμογή του «Σεναρίου διδασκαλίας» οι μαθητές δεν είναι αναγκαίο να ακολουθήσουν κάποια συγκεκριμένη μορφή οργάνωσης της σχολικής τάξης. Θα πρέπει, όμως, η θέση τους να τους επιτρέπει ισότιμα να έχουν πρόσβαση στο χειρισμό του Η/Υ στον οποίο θα είναι εγκατεστημένο το αρχείο Hot potatoes, προκειμένου εναλλάξ και περιοδικά να συμμετέχουν στην εφαρμογή του «Σεναρίου» οι περισσότεροι μαθητές.
Στη συνέχεια θα πρέπει οι μαθητές, ατομικά ή ανά ομάδες και σε συνεργασία και υπό την καθοδήγηση του/της εκπαιδευτικού της τάξης να μπορούν να εμβαθύνουν με αφορμή την εξάσκησή τους στο μύθο που διδάσκονται μέσω του υπό εξέταση κειμένου.
